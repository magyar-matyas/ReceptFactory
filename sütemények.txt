 - Francia krémes
 - Párizsi szelet
 - Kókusz kocka

 Kókusz kocka - recept:
  - Hozzávalók:
    A piskótához - 20 dkg cukor, 5 dkg vaj, 1 db tojás, 2 ek méz, 1 csomag sütőpor, 30 dkg finomliszt, 2 dl tej
    
    A mázhoz - 20 dkg vaj, 6 ek cukor, 3 ek cukrozatlan kakaópor, 1 dl tej
    
    A szóráshoz - 100 g kókuszreszelék

 - Elkészítés:
    Egy tálba szórjuk a cukrot és a puha vajat, majd krémesre keverjük egy robotgép segítségével. Folyamatos keverés mellett a tálba öntjük a tojást, majd a mézet. A masszához adjuk a sütőport, majd részletekben a lisztet, végül a tejet, és csomómentesre keverjük. Sütőpapírral bélelt tepsibe öntjük a masszát, majd 180 fokon, kb. 30 percig sütjük. Tűpróbával ellenőrizzük, hogy megsült-e, majd a tepsiből kivéve pihentetjük. Jöhet a máz! Egy kis lábasban vajat olvasztunk, majd folyamatos kavarás mellett hozzáadjuk a cukrot, a kakaót, végül a tejet. Alacsony lángon összeforraljuk, majd megvárjuk, míg kihűl. A kihűlt piskótát tetszés szerinti kockákra vágjuk, belemártogatjuk a mázba, majd egy villa segítségével a kókuszreszelékbe. Hűtőben pihentetve vagy akár azonnal fogyaszthatjuk is.
Sütés hőfoka: 180 °C
Sütés módja: alul-felül sütés
Tepsi mérete: 20x30
Sütés ideje: 30 perc